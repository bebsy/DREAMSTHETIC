“Vedi in queglianni, la crisi finanziaria aveva ucciso il mercato del lavoro e la crisi era diventata totale. L'energia, il petrolio, il costo del lavoro, i mutui. L'effetto domiono causò il 90% dei lavori  persi, gli sfratti erano giornalieri e le case tenute disoccupate alla ricerca di acquirenti che tanto non ci sarebbero stati, ma cederle ad un prezzo inferiore avrebbe solo reso più veloce un crollo che nessuno voleva veramente ammettere.” ti racconta il secondo, un po' più sobrio dell'altro “Ai miei tempi il movimento di lotta per la casa aveva cominciato a occupare gli edifici vuoti, a volte in un solo giorno migliaia di famiglie prendevano casa”, “si ma anche”, interrompe il brillo “Parole che dai database informativi non venivano mai menzionate, come «pratiche di riappropriazione» erano diventate trending topic negli ultimi giorni del vecchio Sistema.io gestivo dei bot informativi lo so bene”. “Ma basta con sta rete, sta donna vuole raccogliere testimonianze di queste lotte. E il problema era che la classe politica invece di trovare soluzioni per tutti, investiva i soldi dei cittadini in interessi privati..." Conosci già a memoria questa tiritera, e la  tua attenzione è già andata via per una decina di volte: quest informazioni sono disponibli online, Senza pensarci
troppo sollevi la mano puntando l'indice verso quell'uomo, facendo un movimento veloce verso destra "Kick!" dici decisa. L'immagine dell'uomo scompare seguendo la direzione del tuo dito. Silenzio finalmente. Il tuo ologramma di ringraziamento li starà intrattendo ora, gli assegnerai 0.5 crediti per ringraziarli del loro tempo e loro ti daranno feedback giudicantodi civile agli occhi della rete sociale (se non si saranno accorti dell'ologramma, comunque, è considerato un po' offensivo non fare i saluti di persona) Manca solo un'intervista per oggi.

L'appuntamento che hai non è con un contatto, ma l'indirizzo telematico associato ad un bar. Quando la connessione inizia, ti  trovi di fronte un personaggio bizzarro, sta indossando un cappello con make-up proiettato, è così invasivo che chiaramente sta coprendosi i segni che l'epidemia del 2031 ha lasciato su molti. Nonstante l'uniformità visiva che questi makeup causano, ha l'aria simpatica, per non far fatica avvi la tua presentazione registrata"Sono qui perchè sto lavorando a una tesi di storia sull'Era della Sollevazione. Sto raccogliendo interviste di coloro che hanno vissuto quegli anni, perché credo che il vostro apporto sia stato necessario agli Ingenieri del Grafo per darci l'uniformità di giustizia e della società”Quel
vecchio ha un'espressione bizzarra, ma non solo per il mockup, annuisce come un piccolo mustelide di quanto il tema sembra appassionarlo. Ok speriamo solo non sia sovraeccitato quanto il precedente.Prima di parlare fa cenno al barista, che versa del whisky sintetico, riconosci dal colore che è un Gooblend. "Certe storie, nel grande wiki della conoscenza collettiva, , non le troverai mai." Beve tutto d'un fiato e fa un sorriso amichevole, “Non che non ci siano eh, ma l'equità algoritmica decide per noi quello che è prioritario e quello che è secondario, e negli ultimi mesi del vecchio sistema, la storia è stata parecchio riscritta”. sembra divertito, cambia tono “Certo, niente comunque che getti luce sul grande aiuto che abbiamo ricevuto dagli Ingenieri del Grafo, ma qualcosa che faccia capire correttamente la transizione che è avvenuta”, dice in modo pomposamente cauto al punto da non sembrare sincero "Che vuoi sapere signorina?!" Vede il tuo sguardo intontito, tu lo fissi muta come un pesce. "Mi chiamo Parky abito dall'altra parte della città, a lato del canale. Abito li da tutta la vita. Di', sapevi che proprio lì ci fu una delle più grandi occupazioni? Durò pochissismo, una manciata di giorni appena, ma lì ebbe inizio la svolta: per la prima volta il quartiere intero era in prima fila, lo sgombero durò per ore. I media non ci degnarono di uno sguardo: era l'ennesima volta che centinaia di famiglie venivano brutalmente sbattute in mezzo alla strada, ormai non faceva più notizia. Le immagini che diffondevamo da li in una manciata di minuti fecero comunque il giro della rete, un numero di condivisioni pazzesche, ma il Prefetto aveva ordinato di portare a termine lo sgombero: se ne fregava lui di apparire un bastardo agli occhi del paese intero. Beh, fece tirare fuori i jammer, e schermarono il quartiere, per impedirci di raccontare cosa accadeva. Ci sgomberarono, suonandoci come dei tamburi, ma quello si che fece notizia: avevano tolto la connessione a migliaia di persone! L'avevano fatto davvero! Capitava di continuo che minacciassero la schermatura di intere città in occasione di manifestazioni particolarmente delicate per l'ordine pubblico, ma non ci avevamo mai creduto e infatti erano solo strategie intimidatorie. Quando lo fecero, però, noi avevamo la controstrategia pronta. Aprimmo un tombino con la fibra, quindi qualcosa che passa via cavo e non via etere: i jammer non potevano infastidirlo. Avevamo ripreso la connessione ai social network, ma a che serviva ? Tutti sapevamo che sono camere dell'eco, tu comunichi con chi già conosce il tuo messaggio, loro ti convincono che puoi comunicare al mondo, ma gli algoritmi consolidano conoscenze e contatti già presenti. Non c’era niente di rivoluzionario da mostrare, purtroppo. Ora immagina ragazzina: un quartiere è sconnesso, e tu devi dimostrarlo, come fai ? Usammo la frenseia altrui. In quei giorni stvamo facendo prove con il deep learning applicato ai video. In mezzo al quartiere, c'era una storia di un mammuth conservato che nessuno aveva mai visto, ma sai, leggenda metropolitana e graffiti contribuivano a far credere che ci fosse, proprio come quello a Roma nel quartiere Rebibbia. Questo a Milano invece era completamente inventato, perché tanto la verità, è cioè che è virale. Il cocktail comunicativo era quasi completo, mancava l’innesco. In quegli anni si andava matti per una delle promotorici del imperialismo culturale anglosassone, ogni 5 anni cambiava, mi pare fosse, briteny swift quella. La cosa da tenere a memoria è che i seguaci di questi prodotti d’intrattenimento sono milioni, sono giovani e non c’era ancora stato il grande rogo degli spammer. Quindi pensa che il 90% delle informazioni che costruivano l’immaginario erano completamente non false” Aspetta, un attimo, non false, semplicemente mancavano della validazione, ci si doveva affidare all’autorevolezza di chi scriveva per credere ad un’informazione, comunque si parla di un meccanismo che è funzionato da Gutenberg a Zuckemberg. “Sì vabè, io le informazioni le considero false fino prova contraria, e anche tu magari lo farai quando sto racconto sarà finito. Comunque, usando il deep learning fu facile addestrare un nostro computer ad emulare movimenti, voce e contesto di Briteny Swift, avevamo almeno 15 giga di video amatoriali per addestrare la notra intelligenza artificiale” Mh, con 15 giga al giorno d’oggi non ci fai neppure del foodporn di una Crispy McCasöla. “davanti al muro in cui chiedeva ai suoi fan «Qui a Milano a cercare il #mammuth, ma dov’è ? Vorrei far una festa con tutti voi». Bomba. tutti arrivarono dagli altri quartieri ad aspettare Briteny. Studentesse che saltavano la lezione e mezzi pubblici congestionati. Gli sbirri non l’avevano previsto, il punto di ritrovo era un po’ staccato dalla nostra manifestazione. E noi, nuovo video dopo 5 minuti. « #OMG la polizia mi ha circondata, non mi succederà niente promesso e domani grande concerto!». Dove fosse la vera cantante, chissenefrega, in quegli anni non c'era ancora la verifica dei contenuti, ed i fan amplificarono il messaggio in tutto il mondo. Quelli che potevano, quantomeno, tutti i supporter nel quartiere invece provarono sulla loro pelle la sconnessione. Loro resero un evento di repressione digitale un problema percepibile al di fuori del circolo attivista. Alcuni di loro erano così incazzati che tirarono pietre alla polizia senza manco aver idea di cosa stesse succedendo. La mattina dopo la notizia era sulla bocca di tutti, la sola idea che il governo poteva togliergli facebook quando voleva fece credere a tutti di essere a un passo dall'Egitto o dalla Turchia... uno dopo l'altro si formarono presidi e manifestazione in ogni dove. Quel giorno, chi non era in piazza era in rete, tra attacchi ddos e defacement misero ko tutti i siti governativi e della stampa embedded." Fa una pausa per sghignazzare, tu ti chiedi com'è possibile che non hai mai saputo di questa storia ...si sarà tutto rincoglionito con gli anni... Riprende: "Già, questa parte non la raccontano in molti!" ...che fa mi legge nel pensiero?... Esci dai tuoi pensieri e ti accorgi che lo fissi con una faccia che parla da sola, richiami al suo posto la mascella caduta dallo stupore. "Ma scusa, che vi raccontano a scuola?" incalza lui. Tu balbetti, non sai se fidarti. Eppure è il primo dei sopravvissuti che ha davvero catturato la tua attenzione: vuoi sentire come finisce la storia e lui se ne accorge al volo ...no, non pare affatto rincoglionito... ti correggi da sola mentre lui ha già ricominciato a parlare "E' stato quello l'evento scatenante, è da lì che il primo pallone aereostatico di Google venne inviato, dando connessione dal cielo, non censurabile, a tutti" Silenzio, buio, una frazione di secondo e sei alla tua scrivania, di fronte al monitor nero: hai terminato le tue ore giornaliere di navigazione, le nuove misure del Ministero della Salute impediscono di stare in rete più di sei ore consecutive. Per le prossime due ore, non ti puoi connettere.

