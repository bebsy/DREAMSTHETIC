Fila tutto liscio come l'olio. Foste interessati a fare soldi, sareste già diventati ricchi:avete messo in piedi una gran bella bufala, con tanto di finti documenti ufficiali della Royal Society poco prima che venisse soppressa. Avete convinto senza fatica i vostri clienti che, cosi come la realtà aumentata funziona grazie alla geolocalizzazione e sovrappone immagini virtuali alle immagini del mondo reale, allo stesso modo la realtà sintetica funziona grazie alla posizione dei satelliti nello spazio: analizzando i profili di ognuno, i cavi che si attaccano alla pelle inviano ai satelliti i dati, che poi vengono rispediti indietro elaborati sotto forma di sogno, sovrapponendo immagini sintetiche alle immagini mentali naturali. Incredibile che nessuno abbia pensato prima a vendere i sogni, pochi giorni dopo l'inaugurazione della Dreamthetic c'è già la fila fuori dal negozio! Tu sei ormai sommersa di lavoro, provi a incastrare tutti gli appuntamenti che vi vengono richiesti.. il vostro locale è cosi piccolino confronto a quella marea di sbandati che vi si affollano fuori: ecco uno dei vantaggi del mondo liberale: se il business vola, nessuno verrà a controllare la tua attività. ...se tutto continua così, ci basterà solo un altro mese e saremo a sufficienza...  e poi, tutte le autorità in questo momento sono impegnate nel dare la caccia a  quei pirati informatici che
infestano le reti neurali, gli unici  ancora in grado di far incazzare Gov, Corp e uomini d'affari in un sol colpo ...almeno finora... pensi. Gli ologiornali non parlano d'altro da settimane e tutti i gli sviluppatori d'algoritmi  tremano, terrorizzati di finire vittima dei pirati e della loro arma letale: l'MNC, Mental Neural Crash, ormai conosciuta come Merda Nel Cervello, si infila nel mezzo delle comunicazioni, risalendo dai cavi sino al cervello, provocandone la distruzione immediata. Bastano pochi secondi e non c'è più niente da fare, nessuno ha ancora capito come difendersi. All'inizio, tutti pensavano che fosse colpa del multitasking: troppi impulsi in un lasso di tempo ridotto friggevano i neuroni. Poi, dopo numerosi studi scientifici e coi piedipiatti sguinzagliati alla ricerca di prove, hanno finalmente capito che si tratta di un virus opera di pirati informatici senza nome, senza bandiera, senza rivendicazioni. Nulla di nulla, se non sporadiche ed esilaranti rivendicazioni che spiegano come, grazie alla Merda nel Cervello, i pirati fregano ogni giorno miliardi su miliardi ai più importanti uomini d'affari, lasciandoli li, stecchiti sul loro divano o scaraventati a terra di faccia dai loro tapiroulan colti nel pieno di pallosissime conversazioni. Non pare fregargli molto dei soldi, ai pirati, da quando c'è il reddito di cittazinanza non c'è più bisogno dei Robin Hood di turno... pare quasi che lo facciano più per divertimento, che fare fuori questi odiosi imbellettati sia il loro modo di ripristinare una sorta di giustizia sociale... Ad ogni modo, grazie a loro, nessuno dà importanza alla vostra attività, e oramai avetefleshato almeno un centinaio di persone ...solo un altro mese e saremo il doppio, forse il triplo!... continui a pensare entusiasta. Si è fatto tardi e state per chiudere. Quella sera cenate assieme, evitando accuratamente il vostro vicino del sushi. Ascoltate Chris che racconta come sta imparando a controllare molteplici e infinite personalità cambiando addirittura il tono di voce e la gestualità: finisce sempre che ridete a crepapelle mentre lui regala come al solito uno show esilarante passando da un'identità all'altra in modo del tutto naturale. Poi quanto vi siete rilassati a sufficienza prendi in mano la situazione, mettendo sul piatto le tue preoccupazioni: "Il lavoro va bene, molto bene, probabilmente di questo passo un solo altro mese sarà sufficiente a terminare il reclutamento necessario.. ma poi? Voglio dire, come faremo a rintracciare tutte queste persone e spiegargli che adesso sono persone libere e che abbiamo bisogno del loro aiuto affinchè tutti lo siano?!" Parky per l'ennesima volta placa le tue ansie: "Saranno loro a tornare da noi, vedrai. Basta aspettare". E in effetti arrivarono tutti.
