E' da solo da ore in cantina a giocare, non riesce a staccare lo sguardo dallo schermo e ormai la testa gli dondola autonomamente seguendo la musica 8 bit che riempie l'ambiente. Quando ti affacci alla botola ti sembra di entrare nel set di uno di quei film che ti fanno vedere al corso di cinema antico. Lui non ha mosso nemmeno un sopracciglio, sei costretta a urlare "CERCO PARKY, ABITA QUI?"
Nemmeno ti scusi per la visita inaspettata, quasi sei offesa che abbia usato l'identificativo del Bar per connettersi,  “Chi si connette a nome tuo stupra la tua cronologia” diceva una pubblicità che sentivi da giovane, avrà qualcosa da nascondere sto tizio? E chi è sto junky ? Che cosa fa con sta televisione ? Il visore oculare per giocare lo danno gratuitamente dopo i 6 anni, sarà un retro tecno feticista..." Pochi secondi dopo cambia la musica, la testa smette di dondolare e si gira verso di te: “game over dio sconnesso” Il ragazzo stacca le dita dalla consolle, “volevi nonno Parky? Ok. NONNO PARKY!! NONNO PARKY!!”  “ma non puoi mandargli un ping!?” “No il nonno non tiene device attaccati, solo quando gli serve almeno, non gli piace essere disturbato dalla rete”. Eh sì, retrotecnofeticistci, ci manca solo abbiano anche una libreria ed un cane vero, e poi abbiamo tutti gli indicatori. La persona che arriva senti a riconoscerla senza il mockup correttivo. Devi fare un attimo i conti, sembra un anziano dell'età giusta, che nel 2020 aveva 20 anni, ma non ti spieghi perché non si sia ancora tolto 20 anni con una spalmata di alga ringiovanente. Ma il problema è un altro, “E il mockup ? Pensavo fossi un sopravvissuto dall'epidemia...” “Ah, quello, no guarda, sapevo di cosa mi volevi parlare, e non mi va di associare il mio volto a quei contenuti, sai com'è!” Eh no, non sai come sia farsi sti problemi. Il nipote retrogamer sembra contento per essersi reso sufficientemente utile per oggi, e torna ai comandi, voi vi spostate in un altra stanza per lasciare la musica alle spalle e chiudete ben bene la botola affinchè ci resti. Beh e allora come mi hai trovato?" ti chiede. In effetti hai passato giorni a cercarlo nei pub online, senza alcun risultato, finchè ti sei ricordata che ti aveva detto oltre al nome, la via in cui abitava. “Vorrei continuare la conversazione dove l'abbiamo lasciata la volta scorsa, sai, le mie ore erano terminate” annuisce, ma vive su ritmi diversi, è ancora all'introduzione "Quando viene a trovarmi, mio nipote passa tutto il tempo in quella stramaledetta cantina: li ci sono tutti i miei ricordi, pezzi da collezione.. per lui è un parco giochi. Il suo preferito è il MAME, fine anni '90, praticamente impossibile da trovare fuori da un Palazzolo Acreide." Il P.A. Museo è una forma particolare di museo che voleva conservare l'archeologia informatica (ed un sacco di giochi) e spiegare le connessioni tecnopolitiche: il primo sistema operativo mainstream, la prima piattaforma non sotto il tuo controllo, i primi lettori di impronte digitali. Peccato che ormai siano andati in disuso e ci siano solo i PA+Sei, storia digitale per app digitali. ti torna in mente l'immagine della cantina ...decisamente  epoca dell'hardware incompatibile! Quando non c'era ancora il GooUSB "E dove l'hai presa tu tutta quella roba?" "Non sono un ricettatore, se è questo che vuoi sapere" Ride ancora. A dire la verità ride sempre. "C'è stato un tempo, prima che le corp vincessero, in cui tutti giocavamo con la tecnologia. C'è stato un tempo prima che l'alfabeto digitale venisse connesso, in cui la tecnologia era un po' più sotto il nostro controllo. Smontavamo e riassemblavamo tutto... potevamo toccarla...capisci?? Ora dalla A alla Z ogni aspetto della nostra vita ha una lettera dedicata, un'app, una funzione asyncrona con la quale il sistema è sempre pronto a prometterci che ci sarà risposta per la nostra esigenza, ma in pratica, è lei che tocca noi..." Un tuono fragoroso copre le sue ultime parole: ha iniziato a piovere, e non poco. La stanza si illumina a giorno, la luce di un fulmine pare averla invasa, dura meno di un secondo, poi si spegne portando con sé ogni altra luce nel raggio di chissà quante miglia. "Un black out…??" spezzi il silenzio, il tuo volto nella penombra sembra di metallo, assomiglia a quello di uno dei simulacri che usano i governatori per presentarsi in pubblico senza pericolo, o che danno come controfigure agli attori dei film d'azione. Mentre Parky si chiede se sei effettivamente viva o sei anche tu una Programmata spedita a fare la sua conoscenza per strappargli informazioni preziose, dallo scantinato arriva un suono alto e mononota "AAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAH!!!!!" Se il nipote voleva attirare l'attenzione, cel'ha fatta.. Nemmeno fate in tempo ad alzarvi dalle sedie per correre giù che la botola si apre e arriva lui saltando, poi pallido come un lenzuolo comincia a sbattere i piedi per terra. Quando finalmente smette di dimenarsi lascia cadere il controller che aveva ancora attaccato alla mano e noi, seguendo con gli occhi la caduta del controller, ci accorgiamo che s'è pure fatto la pipì addosso: "Mi è entrato dentro!! Mi è entrato dentro!!" Il fatto che continua a ripetere quest'affermazione, non pare renderla più chiara. "Prima o poi chiuderò quella cantina e ti obbligherò a trovare degli amici! Un videogame che entra in una persona...  solo nei B movie si vedevano ste cose" "Ma che videogame nonno! Il fulmine! Te lo giuro..." Il tono sconsolato lo tradisce, ed anche tu non ci credi perché o la casa non è a norma o dovreste essere tutti fulminati. Il tuo device mobile però si è riavviato, così come gli orologi che segnano le 00:00 del 1 gennaio 1970, 0 secondi dall'epoch, direbbe l'IA che ti insegna storia della tecnologia. Strano, da quando c'è il sistema di contenimento del carico elettrico è scientificamente impossibile prendere anche la più piccola scossa. Una casa non a norma potrebbe costare a Parky parecchi crediti di multa, ma ogni casa viene prodotta a norma. Ma non vuoi sollevare problemi stanca come sei,  fuori diluvia ed è completamente buio:  Anche sta volta, Parky pare leggerti nel pensiero, ti indica un letto ed esce di scena: passerai la notte in quel covo di matti.

