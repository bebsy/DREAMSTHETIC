Sono passate due settimane in cui tu ti sei immersa nella scrittura. Da quel giorno non hai più smesso di parlare con Chris che ti tiene aggiornata sul suo stato. Ogni mattina ti racconta le sue allucinazioni notturne, e nonostante siano chiaramente sogni, sentite ancora un po' di stranezza nella voce quando lo affermate.. Resta oscuro perchè lui è l'unica persona a sognare. Hai continuato a vedere anche Parky, sei stata a trovarlo altre volte ... un pensionato che beve whisky sintetico mainstream .....hai capito d'aver riaperto le memorie di un a biblioteca sepolta: ti racconta per filo e per segno tutto ciò che sei interessata a sapere. E infatti, grazie a lui capisci finalmente cos'è successo. Siete lì, a bere un frullato agli agrumi estinti, soddisfatta del materiale raccolto, sposti la conversazione su argomenti di tutt'altro tipo: gli stai parlando delle tue lezione di Storia del Cinema Antico, per giocare dici i titoli dei film che vi fa vedere il professore e lui ricorda ricorda le scene migliori... quando nomini Frankenstein Junior,  si esalta improvvisamente e inizia a recitare divertito "Finché dal mezzo di queste tenebre una luce improvvisa mi illuminò, una luce così brillante e portentosa eppure così semplice: cambiare i poli da positivo a negativo e da negativo a positivo...” pensi che lo strano cappello che indossa dà alla scena il giusto tocco teatrale “Io solo sono riuscito a scoprire il segreto di infondere la vita, macché, anche di più: io, proprio io sono divenuto capace di rianimare nuovamente la materia inanimata” Spalanchi gli occhi! Mentre lui continua a urlare “Si... può... faaaare!” tu esclami "Era così ovvio!!!". Ti accorgi subito dopo che l'hai detto ad alta voce, chiudi la bocca e continui la frase nel tuo cervello ...come abbiamo fatto a non capirlo prima... Parky, che ovviamente ti ha sentito, smette di parlare e ti guarda, tu ti alzi, gli dici che ritorni subito e vai dritta dritta verso la cantina di Chris: appena ti vede, come sempre ormai, stacca le mani dalla consolle, e viene verso di te. "Dobbiamo parlare con tuo nonno" esordisci senza preamboli: "Tu dici di imparare ogni giorno di più a gestire le tue diverse identità, a creare gli ambienti che sogni... Credo che la scarica elettrica che hai preso quel giorno abbia riattivato delle parti del tuo corpo che prima non funzionavano... è come se tu ora potessi decidere come usare queste parti, a differenza nostra. Parliamo con Parky, lui può aiutarci a capire i pezzi che mancano... Se ho ragione, vuol dire che possiamo riprodurre il procedimento." Palesemente, Chris non capisce bene dove vuoi arrivare, ma ti segue mentre risali le scale.

