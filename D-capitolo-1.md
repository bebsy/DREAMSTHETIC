# DREAMSTHETIC
## Questo (non) è il nostro mondo
### ma finché possiamo hackarlo, c'è speranza

2077,  Nel loculo a Milano 4, sei tornata sola, stavi ascoltando il quindicesimo e penultimo racconto, quando la tua mente si è ritratta da quella noia mortale.Ma è la tua ricerca, quasi sembra che la crisi non ci sia mai stata, stai vivendo un periodo che ti viene raccontato come il più ricco, pacifico e giusto in cui l'umanità abbia mai vissuto.  Dio sconnesso!, L'imprecazione ti distoglie dai tuoi pensieri, catapultata di colpo all'interno di quella bettola in cui sei finita a fare ricerche per la tua tesi "Questo è il mio pensiero! Nessuno ti ha chiesto il parere, nessuno ti ha chiesto di lasciare un commento sulle mie idee.…" “ma che idee e idee, non ti ricordi niente, sta donna ti ha chiesto come si stava durante l'era della Sollevazione, e tu stai a pontificare” Entrambi gli intervistati sono un po' brilli, in un bar dall'altra parte della città. ... bestemmi in cuor tuo per avergli fatto quelle domande, pareva andato definitivamente in loop con "L'Era della Sollevazione... Giorni grandiosi... è stata dura, ci sono voluti anni di lotte. Abbiamo dovuto occupare uno dopo l'altro centinaia di palazzi abbandonati e conquistato infrastrutture di comunicazione. abbiamo resistito agli sgomberi e ad i blackout...L'Era della Sollevazione...giorni grandiosi...." Questa storia di intervistare gli ultimi sopravvissuti della Sollevazione comincia a darti sui nervi. Il fatto è che sebbene tutto il Sistema ne abbia giovato, di questi reduci non ne rimangono un granchè sebbene siano passati solo 57 anni dalla fine di quello che ora viene chiamato Monopolio Abitativo, e le ricerche sulle loro storie sono andate in secondo piano rispetto a chi ha fatto davvero la rivoluzione: l'uniformità algoritmica. Tu riconosci il valore di quelle battaglie, senza la spinta popolare di queste persone, il vecchio Sistema sarebbe rimasto al potere per altri 150 anni. A tutti veniva insegnato, che se la tua generazione non aveva mai visto un senzatetto, una persona senza device connessi, era grazie all'uniformità algoritmica. Gli Ingenieri del Grafo avevano portato freschezza nella politica vecchia di 2500 anni. Dai Greci alla Silicon Valley era il nome del tuo corso di studi, ma sti racconti erano di una noia mortale con tutte queste parole, emozioni, mancanza di sintesi. Il contenuto informativo che hai raccolto negli ultimi giorni è inferiore ai 50 giga, producevi di più quando pasticciavi da bambina sul tablet. In aggiunta è dura comprendere quanto siano seri: questi due vecchi vengono a raccontarti che 60 anni fa, 10km più a nord di dove stai tu ora, qualcuno  arrivasse a raccattare la verdura alla fine dei mercati. Non riuscivi manco a crederci di quanto fosse assurdo. La verdura da 40 anni veniva fatta su misura per il tuo profilo genetico, non è che si possono mangiare cose a caso. 
