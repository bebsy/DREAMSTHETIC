Sembra totalmente in preda al delirio. Le cose che racconta non hanno alcuna possibilità di essere prese per vere: in pratica, Chris di fronte a te racconta di aver visto nella notte atterrare un'astronave, ma un'astronave quando atterra fa un bel casino, è fuori discussione che tu non te ne sia accorta. E poi, diamine, non s'è mai sentito di un'astronave atterrata così in mezzo alla città. I voli spaziali, lo sanno tutti, partono e arrivano ESCLUSIVAMENTE dallo spazio porto, non trasportano civili, e il cielo è controllato costantemente dalle robovedette. Senza contare, inoltre, che Chris non solo sostiene di aver visto due esseri verdi e violacei scendere dal velivolo come se nulla fosse, ma farfuglia addirittura che questi si sono avvicinati a lui e gli hanno pure parlato! Nemmeno vagando nei cyber pub nelle tue notti di ricerca hai incontrato persone tanto squilibrate. “Ho visto cose che tu e Parky non potete nemmeno immaginare. Quelle immagini erano vivide tanto quanto lo sei tu in questo momento”. Le parole di Chris ti percorrono da capo a piedi, ti ricordano qualcosa, ma la tua mente non riesce a mettere a fuoco. Le cose sono due: o quel ragazzo mente, oppure ha le rotelle del cervello fuori posto. Solo quelle droghe sintetiche di cui parlano gli ologiornali potrebbero produrre allucinazioni del genere, ma per trovarle bisogna addentrarsi nei più bui angoli della città e poi ormai dopo anni di rastrellamenti e interventi chirurgici il problema era stato estirpato quasi del tutto: tutti, eravate UGM, modificati geneticamente grazie a una sorta di proteina che vi avevano fatto inconsapevolmente ingoiare, digerire e assimilare pasto dopo pasto, nascosta dentro la verdura che vi veniva recapitata personalmente fuori dalla porta. Mentre il Ministro al Benessere Comune riceveva plateali pacche sulla spalla per aver liberato i poveri dalla fame e dal malnutrimento, la popolazione intera era stata modificata e resa manipolabile. Quando gli ultimi ricercatori indipendenti se ne accorsero scoppiò uno scandalo enorme, ma ormai era troppo tardi. Una delle conseguenze, naturalmente, è che questo ha reso il vostro corpo  immune a qualsiasi tipo di sostanza esterna, digerendo i principi attivi e annientandone ogni effetto psichedelico. ...sono tutti regolari in città ...perchè Chris si esibisce in questa sceneggiata?...  non ti va di apparire scortese agli occhi di Parky, che è così gentile con te nell'aiutarti con le ricerche, e te ne stai zitta, ma dentro di te non trovi risposta, e lo sguardo perplesso di Parky tradisce la stessa preoccupazione. Lui è il primo a parlare, fingendosi annoiato tronca il racconto delirante di suo nipote prendendolo in giro "E va bene, vorresti dirci che hai passato la notte con due esseri verdi e viola, e che noi, che non ci siamo accorti di un'astronave che atterrava a pochi passi da casa, naturalmente non ti abbiamo sentito nemmeno aprire la porta per uscire..." tOcchiolino a te, decidi di starne fuori da quel siparietto famigliare sconnesso. Questa giornata è così strana ti ha messo parecchio appetito. "...D'altra parte sto diventanto vecchio, sono uno degli ultimi sopravvissuti, giusto? Avrò perso oltre al fascino anche l'udito!" Sghignazza. "Ora corri a vestirti, è ora di accendere il monitor e seguire le tue lezioni, altrimenti oggi niente videogiochi!" di tutta risposta Chris ingoia il toast in un sol boccone e schizza fuori dalla stanza urtandoti. Finite la colazione in silenzio. E' di nuovo lui a parlare per primo "Non preoccuparti, non credo che mio nipote abbia incontrato nessun essere questa notte... e  come tutti noi anche lui è un UGM..." fa una pausa, indeciso se continuare. "eppure, un'altra possibilità c'è..."  ...dove diavolo vuole arrivare... Alzi lo sguardo, e lo fissi dritto negli occhi,. "Ti ho mai raccontato di come abbiamo sconfitto i governi? Certo, il nostro movimento fu
fondamentale, ma lo scacco finale lo fecero le Corp. Intuirono che se i governi nazionali avessero perso la battaglia il loro potere sarebbe cresciuto, diventando l'unico. Avrebbero finalmente smesso di annoiarsi in lunghissimi processi decisionali, ora tu probabilmente nemmeno hai idea di cosa potesse essere la burocrazia... ma ai nostri tempi, tutto passava per parlamenti, corti costituzionali, tribunali... una macchina mastodontica troppo preistorica per stare al passo con la velocità con il quale crescevano le industrie digitali, la tecnologia migliorava di continuo, e tutte quelle leggi erano un freno ai loro guadagni. Per farla breve, finsero di stare dalla parte di chi reclamava la libertà, scesero in campo contro i governi nazionali fornendo ai movimenti la tecnologia necessaria per parlare in tempo reale, organizzarsi da un capo all'altro del pianeta, perfezionarono le policy di privacy garantendo sicurezza nelle comunicazioni... Riuscirono a dipingersi come buoni, dicevano che a loro non interessava la politica ma volevano difendere la libertà d'espressione e la neutralitàdella rete. E ora, che abbiamo vinto, sono loro a comandare". Hai le ciglia aggrottate, ti chiedi che centra questo con le allucinazioni di Chris. "Vedi, oggi abbiamo le case, le scuole, abbiamo il nostro denaro che arriva per posta ogni mese, e il prezzo è solo di contribuire con un paio d'ore di metadati al giorno. Possiamo permetterci spese e divertimenti... c'è chi ha di più, e chi ha di meno, ma abbiamo tutti a sufficienza. Eppure non siamo liberi. Non siamo felici." Si ferma di nuovo, lo vedi esitare prima di concludere la sua ipotesi: "Forse, quello che ha raccontato Chris, è semplicemente un sogno..." Strabuzzi gli occhi ...non è possibile, i sogni esistono solo nella mitologia antica, nessuno sogna più da quando l'Azotiprite è stata somministrata massicciamente, per sconfiggere l'epidemia. "Perchè certo, i sogni sono quella successione di immagini, emozioni ed idee che occorre in modo involontario durante alcune fasi del sonno, ma sai cosa dicerva Jim Morrison ? Sogna, perché il sonno ti può dare quello che il giorno non può darti. Ma almeno ti svegli con un'idea, con una voglia nuova, con una visione, una speranza. Sognare era la forza nasconta in ognuno di noi che ci permetteva di immaginare un futuro diverso” Bene...Bene… Bene… umh… la colazione è finita… e puoi anche considerare il livello di stranezze ormai al limite, vediamo un po' come uscire con eleganza visto che non puoi lanciare un'ologramma di ringraziamento. Ti incalza: “Ti sembra strano, chiaro, ma io ho sognato” “Si, ometti viola ed astronavi ?” “haha, no, ogni sogno è diverso. Certo ora siamo in un mondo in cui ogni azione è documentata, ripetibile e verificabile, ma il sogno, la creatività, quella no, è l'unica cosa che sfuggiva a questa regola. Riprenderemo la conversazione un'altro giorno, ormai sai dove trovarmi, la porta è sempre aperta..." Ti alzi, prendi il giubbotto, e dopo aver ringraziato esci di casa, non hai registrato gigabyte, ma la mente freme dalle implicazioni di quel che hai sentito, ne vuoi di più. 

