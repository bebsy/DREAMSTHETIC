Camuffata come una setta di scoppiati bisognosi di confidarsi con altri scoppiati, la vostra farsa continua alla grande. Avete creato una sottospecie di anonima alcolisti della nuova era: finti dreams-addicted che con la scusa di risolvere i propri problemi psicopatologici in realtà sono vostri complici. In città, vi chiamano i Flashati, e in effetti non c'è termine migliore. Dopo il flash iniziale, ognuno dei vostri clienti è tornato a casa e ha cominciato a sognare: piano piano, proprio come Chris, ognuno ha dovuto fare i conti con le nuove capacità. C'è chi è tornato di corsa alla Dreamsthetic terrorizzato, chiedendo spiegazioni di tutte quelle specie di allucinazioni, chi è quasi sull'orlo della depressione, deriso da famiglia e amici cui prova a raccontare le sue visioni senza ovviamente essere preso minimanente sul serio. Per qualche tempo avete ossessivamente controllato Yelp, TripAdvisor, Facebook e ogni altra piattaforma per assicurarvi che non vi riempissero di cattivi feedback distruggendo il vostro piano, ma fortunatamente anche le più accurate descrizioni sembravano totalmente deliranti che la community non le ha degnate di attenzione, eccetto qualche lol e gli arguti, ironici insulti di qualche troll che li etichettava come malati mentali. Poi finalmente gli entusiasti, quelli pure non hanno capito un bel niente dell'accaduto, credono si sia trattato di un errorema ne sono totalmente eccitati: di solito li riconoscete al volo perchè entrano nel negozio urlando "Ancoraaaa!!!". Infine, i pochi consapevoli. Una manciata. Coloro che dopo aver assaggiato lo switch di identità, provato il multilinguismo, goduto dei sogni più profondi capiscono di essere finalmente liberi. Di solito questi corrispondono con i clienti più hippie e a dirla tutta a Parky la cosa innervosice un po': "Credono di aver ritrovato la pace dei sensi e l'unione con il mondo... non hanno ancora capito il fattore rivoluzionario del nostro progetto!!! Ma diamogli tempo.. d'altra parte, mi duole ammetterlo, in questo momento sono il meglio che abbiamo. Sono certo che capiranno. Tutti capiranno."
