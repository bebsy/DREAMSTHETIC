Una luce abbagliante esce dalla presa dove è attaccato il MAME a cui stava giocando Chris. Quando apre gli occhi si ritrova in un posto decisamente assurdo, dai toni violacei e verdi. Dei palazzi enormi gli chiudono il campo visivo, ma le immense pareti metalliche riflettono tutto moltiplicando all'infinito le finestre, le luci, i passanti... Non ha la minima idea di dove si trova, nè tantomeno di come ci è arrivato, pochi attimi prima era nella sua amata cantina! Però quell'ambiente gli suona familiare.Accompagnata da uno scoppiettio atterra accanto a lui un'astronave e gli uomini che scendono sembrano fatti di plastica e metallo. Anche loro viola e verdognoli. Gli rivolgono la parola come se lo conoscessero da una vita, Chris si unisce a loro. 
