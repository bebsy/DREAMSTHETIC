Avete risparmiato parecchio, mese dopo mese, mettendo da parte i soldi che il Gov invia elettronicamente a ogni cittadino, e vi siete comprati un piccolo locale proprio in via Meravigli: una strada affollatissima di persone in cerca di ogni genere di merce per soddisfare vizi e desideri. Lì nessuno troverà strana l'idea di vendere sogni, in effetti è proprio il posto ideale portare a termine il vostro progetto. Un odore di spezie, motori e sudore attraversa quell'immensa distesa di luci e sagome. Il vostro locale è lì, ancora senza insegna, proprio a lato del negozio di quel tizio diventato famoso per il suo sushi di carne umana. Ormai commerciare carne umana è legale da anni, da quando le lobby di antropofagi avevano vinto la loro battaglia grazie alle pressioni sulle autorità, ma non ha fatto molto successo nella popolazione: i passanti si tappano il naso passando lì davanti, fissando lo sguardo a terra, ma lui si accontenta della sua cerchia ristretta di clienti abitudinari. La Dreamthetic aprirà domani, tu stai finendo di preparare l'insegna mentre Parky e Chris, per la prima volta al lavoro insieme, stanno settando definitivamente i paramentri dell'ologramma che darà il benvenuto all'ingresso. Nient'altro che una farsa, in realtà, per attirare poveri malcapitati e flasharli a loro insaputa. Avevate discusso a lungo in merito, indubbiamente d'accordo sulla necessità di reclutare altre persone desiderose di riconquistare i privilegi SU su se stesse, vi eravate scontrati sulla modalità da adottare: di certo bisognava farlo in clandestinità, sarebbe stato troppo pericoloso rivelare la scoperta. Almeno finchè eravate così pochi. Cosi Parky propose di camuffarsi da una delle tante Corp che grazie all'analisi dei dati erano in grado di sfornare i prodotti più desiderati, personalizzati e calibrati sul profilo di ognuno: "Vendiamo sogni sintetici" saltò fuori Parky un giorno "semplicemente i nostri clienti non sapranno che in realtà non pagano un servizio temporaneo, ma un procedimento irreversibile che li renderà... liberi..." Tu l'avevi appoggiato immediatamente " D'altra parte, una bella scossa è quello che ci vuole per risvegliare tutti questi caproni qui fuori! Li inganneremo con il fascino del sogno e del mito antico... già me lo vedo "...Rivivi l'esperienza dei tuoi antenati" ..."Viaggia in altri mondi senza muoverti di casa"..."Sogni sintetici... naturale desiderarli!"... ah, e ovviamente potremo far loro prezzi stracciati, potremmo farlo anche gratis, se non fosse che ormai è chiaro a tutti che gratis = il prodotto sei tu... nonon ci casca più nessuno. Meglio  far pagare le cose “poco”, ma è una cosa soggettiva, e per fortuna il nuovo mercato unico mondiale digitale ci viene in contro: appena un utente entra nei 30 metri dal negozio, ci viene notificato quanto sarebbe disposto a spendere per diverse esperienze, giusto? Ecco, noi useremo come riferimento “l'esperienza sensoriale temporanea” dell'utente e per fargli un'offerta inferiore. ...le proiezioni ci danno il negozio pieno, speriamo solo che il dolore della scossa non ci causi cattivi feedback...." Così era nata la Dreamsthetic.
